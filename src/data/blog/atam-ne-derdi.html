<!DOCTYPE html><html><head><meta http-equiv="Content-Type" content="text/html; charset=utf-8"><title>Atam Ne Derdi</title></head><body><article class="h-entry">

<section data-field="body" class="e-content">
<section name="6960" class="section section--body section--first"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><h3 name="0c83" id="0c83" class="graf graf--h3 graf--leading graf--title">Atam Ne Derdi</h3><p name="7138" id="7138" class="graf graf--p graf-after--h3">Her 9 Kasım akşamı, hikayeler, gönderiler, fotoğraflarla doluyor sosyal medya. Dün akşam da farklı değildi benim için, bir farklılık oluşturmak, içimdekileri dökmek istedim, karşınızdayım.</p><figure name="bbae" id="bbae" class="graf graf--figure graf-after--p"><img class="graf-image" data-image-id="1*jMSCGKEObi_1qWOzpDgE5Q.jpeg" data-width="770" data-height="426" data-is-featured="true" src="https://cdn-images-1.medium.com/max/800/1*jMSCGKEObi_1qWOzpDgE5Q.jpeg"></figure><p name="3edb" id="3edb" class="graf graf--p graf-after--figure"><strong class="markup--strong markup--p-strong">Her yıl 10 Kasım saat 9.05’te, saatlerimiz duruyor, gözümüz doluyor, bir kez daha Atatürk gençliği olduğumuzu hatırlıyoruz.</strong></p><p name="88b2" id="88b2" class="graf graf--p graf-after--p graf--trailing">Bu ülkenin kuruluşu için can veren niceleri geliyor aklıma. Diyorum ki: şu halimizi görseler, ne derlerdi?</p></div></div></section><section name="cc38" class="section section--body"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><p name="413a" id="413a" class="graf graf--p graf--leading">İnsanların karşısındakine baktığı ama görmediği,</p><p name="863b" id="863b" class="graf graf--p graf-after--p">Karşısındakini duyduğu, ama dinlemediği,</p><p name="af70" id="af70" class="graf graf--p graf-after--p">Karşısındakiyle konuştuğu, ama anlamadığı,</p><p name="daa3" id="daa3" class="graf graf--p graf-after--p">Hayatta kaldığı, ama yaşamadığı,</p><p name="6ae9" id="6ae9" class="graf graf--p graf-after--p">Şu günleri görse, Atam ne derdi?</p><p name="4731" id="4731" class="graf graf--p graf-after--p graf--trailing">Üzülür müydü dersiniz?</p></div></div></section><section name="0048" class="section section--body"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><p name="a377" id="a377" class="graf graf--p graf--leading">Riyakarlığın her kademede, her seviyede kendini gösterdiği,</p><p name="62ca" id="62ca" class="graf graf--p graf-after--p">Liyakatin anlamsızlaştığı, torpilin yüceltildiği,</p><p name="5e5d" id="5e5d" class="graf graf--p graf-after--p">Çalışmanın küçümsendiği, böbürlenmenin takdir edildiği,</p><p name="3072" id="3072" class="graf graf--p graf-after--p">Hak edenin değil, çalanın, çırpanın kazandığı,</p><p name="9b14" id="9b14" class="graf graf--p graf-after--p">Şu günleri görse, Atam ne derdi?</p><p name="68a2" id="68a2" class="graf graf--p graf-after--p graf--trailing">Öfkelenir miydi dersiniz?</p></div></div></section><section name="4e2a" class="section section--body"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><p name="bf5c" id="bf5c" class="graf graf--p graf--leading">Eğitim kurumlarının eğitmediği,</p><p name="3023" id="3023" class="graf graf--p graf-after--p">Bilime hakaret edildiği, bilim insanlarının aşağılandığı,</p><p name="6ab7" id="6ab7" class="graf graf--p graf-after--p">Demokrasinin alaşağı edildiği,</p><p name="2b12" id="2b12" class="graf graf--p graf-after--p">Halka hesap vereceklerin, halktan hesap sorduğu,</p><p name="b815" id="b815" class="graf graf--p graf-after--p">Şu günleri görse, Atam ne derdi?</p><p name="1749" id="1749" class="graf graf--p graf-after--p graf--trailing">Umutsuzluğa kapılır mıydı dersiniz?</p></div></div></section><section name="033d" class="section section--body section--last"><div class="section-divider"><hr class="section-divider"></div><div class="section-content"><div class="section-inner sectionLayout--insetColumn"><p name="af59" id="af59" class="graf graf--p graf--leading">Dün akşam sordum bunları kendime,</p><p name="d8a2" id="d8a2" class="graf graf--p graf-after--p"><strong class="markup--strong markup--p-strong">Atam üzülür müydü?</strong></p><p name="f47e" id="f47e" class="graf graf--p graf-after--p"><strong class="markup--strong markup--p-strong">Atam öfkelenir miydi?</strong></p><p name="9e03" id="9e03" class="graf graf--p graf-after--p"><strong class="markup--strong markup--p-strong">Atam umutsuzluğa kapılır mıydı?</strong></p><p name="f8ae" id="f8ae" class="graf graf--p graf-after--p">Fark ettim ki sonra, bu soruların muhatabı başkası değil, biziz, Türk gençliği.</p><p name="836c" id="836c" class="graf graf--p graf-after--p"><strong class="markup--strong markup--p-strong">Biz umutsuzuz. Biz öfkeliyiz. Biz üzgünüz.</strong></p><p name="0682" id="0682" class="graf graf--p graf-after--p">Yapabileceğimiz ise bana göre tek bir şey var.</p><p name="6259" id="6259" class="graf graf--p graf-after--p">20 Ekim 1927&#39;de yazılmış o umut dolu meşaleyi eline almak, ve onu yarınlara taşımak.</p><figure name="b142" id="b142" class="graf graf--figure graf-after--p"><img class="graf-image" data-image-id="1*bcaeBbTchsPbeYivoywSoA.jpeg" data-width="600" data-height="400" src="https://cdn-images-1.medium.com/max/800/1*bcaeBbTchsPbeYivoywSoA.jpeg"></figure><p name="e9ef" id="e9ef" class="graf graf--p graf-after--figure graf--trailing"><strong class="markup--strong markup--p-strong">Ey Türk Gençliği! Birinci vazifen, Türk istiklâlini, Türk Cumhuriyeti’ni, ilelebet muhafaza ve müdafaa etmektir…</strong></p></div></div></section>
</section>
<footer><p>By <a href="https://medium.com/@alpkeles99" class="p-author h-card">Alperen Keleş</a> on <a href="https://medium.com/p/5ea7b656eaa7"><time class="dt-published" datetime="2020-11-10T18:30:56.991Z">November 10, 2020</time></a>.</p><p><a href="https://medium.com/@alpkeles99/atam-ne-derdi-5ea7b656eaa7" class="p-canonical">Canonical link</a></p><p>Exported from <a href="https://medium.com">Medium</a> on March 27, 2024.</p></footer></article></body></html>