<!DOCTYPE html>
<html>

<head>
    <meta http-equiv="Content-Type" content="text/html; charset=utf-8">
    <title>Ödediğimiz Bedeller Mi, Ödeyeceklerimiz Mi?</title>
</head>

<body>
    <article class="h-entry">

        <section data-field="body" class="e-content">
            <section name="7ee7" class="section section--body section--first section--last">
                
                <div class="section-content">
                    <div class="section-inner sectionLayout--insetColumn">
                        <h3 name="a68a" id="a68a" class="graf graf--h3 graf--leading graf--title">Ödediğimiz Bedeller
                            Mi, Ödeyeceklerimiz Mi?</h3>
                        <p name="8305" id="8305" class="graf graf--p graf-after--h3">Bir hapishanedeyiz.
                            Beklentilerimizden, hedeflerimizden ve hayallerimizden örülmüş parmaklıkların ardında.
                            Verdiğimiz karar, attığımız adım, belki de aldığımız nefes bile bu beklentilerin
                            zincirleriyle belirleniyor.</p>
                        <figure name="69e8" id="69e8" class="graf graf--figure graf-after--p"><img class="graf-image"
                                data-image-id="1*OHj7KFhEj06F4BgdF8-aOg.jpeg" data-width="626" data-height="442"
                                data-is-featured="true"
                                src="https://cdn-images-1.medium.com/max/800/1*OHj7KFhEj06F4BgdF8-aOg.jpeg"></figure>
                        <p name="e822" id="e822" class="graf graf--p graf-after--figure">Hepimizin hayatta mutluluğu
                            bulma yolu birbirinden farklı, bazılarımız sevgi arıyor, bazılarımız ilgi, bazılarımız
                            başarı. Peki nereden biliyoruz neyin bizi mutlu ettiğini, daha da önemlisi yanılıyorsak ne
                            olacak, yanıldığımızı fark ettiğimiz gün neler yaşayacağız?</p>
                        <p name="b089" id="b089" class="graf graf--p graf-after--p">Ben, beni neyin mutlu ettiğini hep
                            bildim, en azından bildiğimi düşünerek yaşadım. Her adımımı kendimden emin attım, her
                            basamakta hedeflerime bir adım daha yaklaştım. İnsanların bazıları kısa vade zevkler için
                            uzun vade hedeflerini çarçur eder, bazıları da uzun oyunu kazanabilmek için andan
                            uzaklaşırlar. Bunun dengesini bulmak, başarılı olurken hayatımı zevk alarak yaşayabilmek
                            için çabaladım.</p>
                        <p name="8d23" id="8d23" class="graf graf--p graf-after--p">Ama zaman, hiçbir insanın
                            yenemeyeceği bir rakip. Yer yer, kısa vade mutluluklarımla uzun vade hedeflerim birbiriyle
                            çatışıyordu, çatışmak zorundaydı. Bu noktada ben bir bedel ödemek, bir fedakarlık yapmak
                            zorundaydım, hepimiz zorundayız. Bu yaptığım fedakarlıklar, beni çok uzun süre rahatsız
                            etmedi, ancak üniversite hayatımın neredeyse %30&#39;unu yaşayamadığım şu günlerde,
                            kararlarımı sıkça sorguluyorum.</p>
                        <p name="c370" id="c370" class="graf graf--p graf-after--p">Belki siz de benzer durumdasınızdır,
                            belki benim söylediklerim size ilham verir, belki de sizin söyleyecekleriniz bana ilham
                            verir diye yazıyorum bu yazıyı da.</p>
                        <p name="962a" id="962a" class="graf graf--p graf-after--p">Bugün bir arkadaşım, akademik
                            durumundan memnun olmadığını, önümüzdeki dönem hayatındaki kalan her şeyi bir kenara bırakıp
                            sadece derslere odaklanmayı düşündüğünü söyledi. Bu benim bazen günlerce, bazen haftalarca
                            uyguladığım, uygulamak zorunda kaldığım bir yöntemken, kendimi buna güçlü bir şekilde karşı
                            çıkarken buldum. 20&#39;lerimiz bir daha gelmiyor, gelmeyecek. En büyük düşmanımız, her
                            zamanki gibi, zaman. Bugünlerin dinamikliği, enerjisi, atmosferi, ortamı bir daha
                            gelmeyecek. Bir daha üniversite öğrencisi oluyor olmayacağız, olsak bile 20 yaşında çiçeği
                            burnunda bir genç olmayacağız. Hayatın bizden beklentileri olacak, ailemizin, toplumun
                            bizden beklentileri olacak, bizim kendimizden beklentimiz olacak.</p>
                        <p name="401a" id="401a" class="graf graf--p graf-after--p">Üniversitenin kapısından çıktığımız
                            anda, 14 gün yıllık izinle sınırlandırıldığımız, 168 saatlik haftanın 45–50 saatini
                            verdiğimiz hummalı bir iş hayatına atılacağız. Bugünlerin dinamikliği, rahatlığı, konforu
                            bir daha bizi bulmayacak.</p>
                        <p name="6ab9" id="6ab9" class="graf graf--p graf-after--p">Ama, bu demek değil ki, sadece anı
                            umursayalım. Her şeyi bir kenara bırakıp eğlenelim, gezelim. Bugün geleceğimize yaptığımız
                            her adım, yarın yapacağımız bir adımdan daha önemli, daha güçlü, daha faydalı. Erken atılan
                            adımların etkisi daha fazla, belki de bugün 2 saat çalışmak 2 yıl sonra 100 saat çalışmaya
                            bedel.</p>
                        <p name="2ce2" id="2ce2" class="graf graf--p graf-after--p">Peki bu aradaki denge nerede, onu
                            nasıl bulacağız? Bugün ödediğimiz bedelin, yıllar sonra ödeyeceğimiz bir bedelden daha
                            değerli olduğunu nasıl anlayabiliriz?</p>
                        <p name="e14b" id="e14b" class="graf graf--p graf-after--p">Anlayamayız. Bunu bilebilseydik,
                            belki de hayat, evren ve her şeye dair nihai sorunun cevabını da bilirdik, cevap belki de
                            kırk iki olabilir, ne dersiniz?</p>
                        <figure name="7d98" id="7d98" class="graf graf--figure graf-after--p graf--trailing"><img
                                class="graf-image" data-image-id="1*9y8xwUPauZ-L2JelQ3TfgQ.jpeg" data-width="850"
                                data-height="1360"
                                src="https://cdn-images-1.medium.com/max/800/1*9y8xwUPauZ-L2JelQ3TfgQ.jpeg"></figure>
                    </div>
                </div>
            </section>
        </section>
        <footer>
            <p>By <a href="https://medium.com/@alpkeles99" class="p-author h-card">Alperen Keleş</a> on <a
                    href="https://medium.com/p/6d03742e2648"><time class="dt-published"
                        datetime="2021-01-22T12:12:01.670Z">January 22, 2021</time></a>.</p>
            <p><a href="https://medium.com/@alpkeles99/%C3%B6dedi%C4%9Fimiz-bedeller-mi-%C3%B6deyeceklerimiz-mi-6d03742e2648"
                    class="p-canonical">Canonical link</a></p>
            <p>Exported from <a href="https://medium.com">Medium</a> on March 27, 2024.</p>
        </footer>
    </article>
</body>

</html>