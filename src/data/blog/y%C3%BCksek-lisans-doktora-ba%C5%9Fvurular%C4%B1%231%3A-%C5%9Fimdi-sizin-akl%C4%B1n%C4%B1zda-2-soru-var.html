<!DOCTYPE html><html><head><meta http-equiv="Content-Type" content="text/html; charset=utf-8"><title>Yüksek Lisans Doktora Başvuruları#1: Şimdi Sizin Aklınızda 2 Soru Var</title></head><body><article class="h-entry">

<section data-field="body" class="e-content">
<section name="c7d6" class="section section--body section--first section--last"><div class="section-content"><div class="section-inner sectionLayout--insetColumn"><h3 name="39aa" id="39aa" class="graf graf--h3 graf--leading graf--title">Yüksek Lisans/Doktora Başvuruları#1: Şimdi Sizin Aklınızda 2 Soru Var</h3><figure name="a037" id="a037" class="graf graf--figure graf-after--h3"><img class="graf-image" data-image-id="1*wVvEDxvDXfBGlFCYw2gTBw.jpeg" data-width="900" data-height="584" src="https://cdn-images-1.medium.com/max/800/1*wVvEDxvDXfBGlFCYw2gTBw.jpeg"></figure><h3 name="7390" id="7390" class="graf graf--h3 graf--hasDropCapModel graf-after--figure">Yüksek Lisans/Doktora Nedir? Nasıl Yapılır?</h3><p name="2b8e" id="2b8e" class="graf graf--p graf-after--h3"><strong class="markup--strong markup--p-strong">Bu yazı, maalesef ki bu soruların cevabını vermeyecek. </strong>Bu yazı serinin devamıyla ilgili bilgi verecek, hangi kategorilerde hangi yazıların hangi sırayla geleceğini açıklayacak bir yazı olacak. Yurtdışı/Yurtiçi, Yüksek Lisans/Doktora, Avrupa/Amerika gibi birçok ikilem mevcut, bunları uygun bir şekilde kategorize edip sizlere aktarmaya çabalayacağım.</p><p name="19a6" id="19a6" class="graf graf--p graf-after--p"><strong class="markup--strong markup--p-strong">Ancak bu kategorizasyondan önce, bu seriyi okuyan bir okuyucu ne kazanacak, biraz ondan bahsedelim.</strong></p><p name="e1d0" id="e1d0" class="graf graf--p graf-after--p">Ben 5 ay içinde ODTÜ’de lisanstan mezun oluyorum, dolayısıyla elbette bu süreçle ilgili anlatabileceklerim belli bir perspektife sınırlı olacak. Mümkün olduğunca hem yurtdışı hem yurtiçi fırsatlardan, zorluklardan, süreçle ilgili söylenmeyenlerden bahsetmeye çalışacağım. <strong class="markup--strong markup--p-strong">Pek çok çeşitli okullara başvuran arkadaşlarım mevcut, onlardan kendi okullarıyla ilgili de bilgi alıp, elimden geldiğince süreci sizler için kolaylaştırmak için çabalayacağım.</strong></p><p name="ce28" id="ce28" class="graf graf--p graf-after--p">İlk bilmeniz gereken şey şu, nasıl yurtdışında staj yapmak imkansız değilse, lisansta makale yazmak <strong class="markup--strong markup--p-strong"><em class="markup--em markup--p-em">imkansız değilse,</em></strong> yurtdışında yüksek lisans yapmak da<strong class="markup--strong markup--p-strong"><em class="markup--em markup--p-em"> imkansız değil.</em></strong> <strong class="markup--strong markup--p-strong">Olay her zaman, yeteri kadar erken zamanda başlayıp, yeterli eforu sarf edip, gerekli arka planı kurmak ve çabalamak.</strong></p><p name="1272" id="1272" class="graf graf--p graf-after--p"><strong class="markup--strong markup--p-strong">Lisans hayatınızda attığınız her bir adım, yüksek lisans başvurularında karşınıza çıkacak.</strong> Yanında asistanlık yaptığınız ya da dersindeki projeye ekstra çaba gösterip 100 üzerinden 105 aldığınız hocadan referans alabileceksiniz, okuduğunuz 2–3 makaleden hoşunuza giden bir konuyla ilgili bir hocayla iletişime geçip, onla iyi bir iletişim kurduğunuzda ortalamanız veya arka planınızla ilgili çeşitli dezavantajları dengeleme fırsatı bulabileceksiniz, gönüllü çalışmalarınızda kazandığınız tecrübeleri niyet mektubunuza yansıtıp, komite üyelerini belki de karakteriniz ve geçmişinizle etkileme fırsatı bulabileceksiniz.</p><p name="1101" id="1101" class="graf graf--p graf-after--p">Tüm bu bahsettiğim etmenler başvurunuza farklı şekilde yansıyacak, ve evet belki de yeterli olmayacak, belki de geç kaldınız. Ama geç kalsanız bile sonraki yıllarda tekrar denemek, Türkiye’de yüksek lisansa başvurup yurtdışına doktoraya başvurmak gibi çeşitli ihtimaller mevcut. <strong class="markup--strong markup--p-strong">Ben bu yazıda vereceğim bilgilerin pek çoğunu geçen yıl bilmiyordum, bir kısmının kendi başvurularım esnasında da farkında değildim, umuyorum ki sizlere tecrübelerim sonucunda bir şeyler katabilir, kolaylık sağlayabilirim.</strong></p><figure name="6c37" id="6c37" class="graf graf--figure graf-after--p"><img class="graf-image" data-image-id="1*tND9NhGtY1N_F7-SlkAq5w.jpeg" data-width="640" data-height="480" data-is-featured="true" src="https://cdn-images-1.medium.com/max/800/1*tND9NhGtY1N_F7-SlkAq5w.jpeg"></figure><p name="098c" id="098c" class="graf graf--p graf-after--figure">Bundan önceki tüm yazılarımda özellikle dikkat ettiğim bir nokta, mümkün olduğunca konu hakkında internette alelade bir aramayla bulunabilecek basit konseptleri tekrarlamaktan uzak durmaya çalışmak idi, bu seride bunu yapmak bazı açılardan problemler yaratacak. Yüksek Lisans/Doktora farkı gibi bazı basit konseptler aslında az da olsa açıklanmaya ihtiyaç duyuyor, ancak ben ne bu konularda iyi bir anlatım yapabilirim, ne de var olan diğer kaynakların üzerine çıkabilirim. Bu sebeple bu yazıda önümüzdeki yazıların planladığım konularından kısaca bahsedip, konuyla ilgili bana zamanında yardımcı olmuş Türkçe/İngilizce çeşitli kaynakları bırakacağım, ve sonrasında bitireceğim.</p><ul class="postList"><li name="f242" id="f242" class="graf graf--li graf-after--p"><a href="https://azimliyazar.blogspot.com/p/doktora.html" data-href="https://azimliyazar.blogspot.com/p/doktora.html" class="markup--anchor markup--li-anchor" rel="noopener" target="_blank">Bilkent Mezunu bana da bu bloğu açmamda ilham olmuş şu an EPFL’de doktora yapan bir öğrencinin blogu</a></li><li name="ba1f" id="ba1f" class="graf graf--li graf-after--li"><a href="https://evrimagaci.org/universite-ogrencilerinin-yuksek-lisans-master-ve-doktora-ile-ilgili-bilmesi-gerekenler-6978" data-href="https://evrimagaci.org/universite-ogrencilerinin-yuksek-lisans-master-ve-doktora-ile-ilgili-bilmesi-gerekenler-6978" class="markup--anchor markup--li-anchor" rel="noopener" target="_blank">Evrim Ağacı’nın konu ile ilgili ayrıntılı bir yazısı</a></li><li name="4ef5" id="4ef5" class="graf graf--li graf-after--li"><a href="https://www.arasindakifark.net/master-doktora-arasindaki-fark-nedir/#:~:text=Master%20ve%20Doktora%20arasındaki%20başlıca%20farklar%3B&amp;text=Yüksek%20lisans%20eğitimi%2C%20kişinin%20branşta,yorum%20yapma%20yeteneği%20kazandırmak%20içindir." data-href="https://www.arasindakifark.net/master-doktora-arasindaki-fark-nedir/#:~:text=Master%20ve%20Doktora%20arasındaki%20başlıca%20farklar%3B&amp;text=Yüksek%20lisans%20eğitimi%2C%20kişinin%20branşta,yorum%20yapma%20yeteneği%20kazandırmak%20içindir." class="markup--anchor markup--li-anchor" rel="noopener" target="_blank">Kısaca Doktora/Yüksek Lisans Farkını Öğrenmek İsteyenler için kısa bir yazı</a></li></ul><p name="1fbb" id="1fbb" class="graf graf--p graf-after--li"><strong class="markup--strong markup--p-strong">Linkleri üstteki maddelerin üstüne gelirseniz görebilirsiniz, tıkladığınızda sayfalara gidecektir.</strong></p><p name="4ef8" id="4ef8" class="graf graf--p graf-after--p"><strong class="markup--strong markup--p-strong">Bundan sonra hakkında yazacağım konular.</strong></p><ul class="postList"><li name="342a" id="342a" class="graf graf--li graf-after--p">Direkt Doktora(Bütünleşik Doktora)</li><li name="00dd" id="00dd" class="graf graf--li graf-after--li">Amerika vs Avrupa</li><li name="74f1" id="74f1" class="graf graf--li graf-after--li">Doktora Başvuru Sistemleri ve Gereklilikleri</li><li name="d374" id="d374" class="graf graf--li graf-after--li">Yüksek Lisans Başvuru Sistemleri ve Gereklilikleri</li><li name="49f1" id="49f1" class="graf graf--li graf-after--li">Kabul Şansı Nasıl Arttırılır(Projeler, Araştırmalar, Stajlar…)</li><li name="90d6" id="90d6" class="graf graf--li graf-after--li">Niyet Mektubu(Statement of Purpose) Nasıl Yazılır</li><li name="d036" id="d036" class="graf graf--li graf-after--li">Referans Nasıl/Kimden İstenir, bir hocanın referans olması için öğrenciden ne gibi beklentileri vardır?</li><li name="ffa0" id="ffa0" class="graf graf--li graf-after--li">Kendi başvurularım esnasında keşfettiğim çeşitli yararlı kaynaklar ve metodolojiler mevcut, bunları da ayrıca paylaşacağım.</li></ul><p name="47b0" id="47b0" class="graf graf--p graf-after--li"><strong class="markup--strong markup--p-strong">Bu şekilde uzun, karmaşık, yeri geldiğinde benim de fikrimi değiştireceğim, çevremden de hem bilgi hem tecrübe olarak alabildiğim kadar destek alacağım, yazması zor ve eğlenceli bir seri olacak.</strong></p><p name="73c8" id="73c8" class="graf graf--p graf-after--p graf--trailing">An itibariyle 8 başvurumun 2 tanesinden ret, 1.5 da kabul almış durumdayım, bundan sonraki yazılarda durumlar daha netleştikçe bunları da güncelleyip gelecekteki kendime okuduğum zamanlar için komik bir not da bırakmış olayım.</p></div></div></section>
</section>
<footer><p>By <a href="https://medium.com/@alpkeles99" class="p-author h-card">Alperen Keleş</a> on <a href="https://medium.com/p/88cba13981ce"><time class="dt-published" datetime="2021-02-23T22:01:31.449Z">February 23, 2021</time></a>.</p><p><a href="https://medium.com/@alpkeles99/y%C3%BCksek-lisans-doktora-ba%C5%9Fvurular%C4%B1-1-%C5%9Fimdi-sizin-akl%C4%B1n%C4%B1zda-2-soru-var-88cba13981ce" class="p-canonical">Canonical link</a></p><p>Exported from <a href="https://medium.com">Medium</a> on March 27, 2024.</p></footer></article></body></html>