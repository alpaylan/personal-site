<!DOCTYPE html><html><head><meta http-equiv="Content-Type" content="text/html; charset=utf-8"><title>Yarım Kalan Projeler#1: CengBook</title></head><body><article class="h-entry">

<section data-field="body" class="e-content">
<section name="0e04" class="section section--body section--first section--last"><div class="section-content"><div class="section-inner sectionLayout--insetColumn"><h3 name="7c5f" id="7c5f" class="graf graf--h3 graf--leading graf--title">Yarım Kalan Projeler#1: CengBook</h3><h3 name="8cdb" id="8cdb" class="graf graf--h3 graf-after--h3">Önce giriş, bu seri ne hakkında?</h3><p name="fa2d" id="fa2d" class="graf graf--p graf-after--h3">Biraz tezcanlı bir karakterim var. Hızlı heyecanlanıp, hızlı başlayıp, 1–2 günde hem kendi beklentilerimi, hem de çevremdekilerin beklentilerini aşıp bir projeye başlayıp, sonra bitirmeden bırakmışlığım çok. Sadece şu an düşündüğümde bile onlarca örnek görüyorum. Bilgisayarımdaki “Projeler” dosyasında 17 tane proje duruyor, Medium’da 15 tane yazı fikri taslak olarak bekliyor, arada aklıma fikir geldikçe aldığım notlara bakınca 5 tane bir kenara yazıp hiçbir şey yapmadığım proje görüyorum. Terminal uygulamalarından yeni bloglara, çekilebilecek videolardan yazılabilecek hikayelere kadar pek çok fikri bir kenara atmışım, beynimin arkasında çürütüyorum.</p><p name="3e1a" id="3e1a" class="graf graf--p graf-after--p">Evinizi birkaç gün toparlamadığınızı düşünün, ortalık biraz dağılır, gömleklerinizi sandalyenin arkasına asmaya başlarsınız, yapmak istediğiniz ev işleri birikir, eviniz gittikçe daha düzensiz bir hal almaya başlar, bir gün yeter artık deyip vaktinizi ayırana kadar bir karmaşa içerisinde yaşarsınız. Sonrasında kendinizde her şeyi toparlayacak iradeyi bulup da evin düzgün halini gördükten sonra rahatlarsınız, huzurlu olursunuz, omuzlarınızdan bir yük kalkar. Belki de yaşamıyorsunuzdur böyle bir şey, ama ben yaşıyorum dolayısıyla bu örnekle yetinmeniz gerekecek.</p><p name="a1cb" id="a1cb" class="graf graf--p graf-after--p">Aklım o düzensiz eve dönüşmüş gibi hissediyorum biraz. Yapmayı bir noktada düşünüp de bıraktığım, toparlamadığım o kadar fazla şey var ki. Ne yapayım diye düşündüğümde seçimlerin arasında boğuluyorum, karar veremiyorum, felç olup hiçbir şey yapamadan vaktimi öldürüyorum. <strong class="markup--strong markup--p-strong">Bu konuya bir çözüm getirmeye karar verdim.</strong></p><p name="aae0" id="aae0" class="graf graf--p graf-after--p">Yarım kalan fikirlerimi, projelerimi paylaşacağım. Bitmemiş olabilir, yarım olabilir, sadece fikir olabilir. Belki bir yazıda birden fazla fikirden de bahsedebilirim. Belki de bu seriyi de yarım bırakırım, işte o komik olur.</p><p name="05dd" id="05dd" class="graf graf--p graf-after--p">Bu serinin asıl özel noktası, bir çağrı olması. Paylaşacağım her şey yarım, her fikirde yardıma açığım, eleştiriye açığım, birlikte çalışmaya açığım. <strong class="markup--strong markup--p-strong">Eğer herhangi bir fikir hoşunuza giderse lütfen çalın, ya da bana yazın beraber ilerletmeye çalışalım.</strong> Şimdiden teşekkürler.</p><figure name="a263" id="a263" class="graf graf--figure graf-after--p"><img class="graf-image" data-image-id="1*fSX4XL6bW1iw-SwTw3zPsg.jpeg" data-width="7730" data-height="7730" data-is-featured="true" src="https://cdn-images-1.medium.com/max/800/1*fSX4XL6bW1iw-SwTw3zPsg.jpeg"><figcaption class="imageCaption">Image by vectorjuice on Freepik</figcaption></figure><h3 name="1dd8" id="1dd8" class="graf graf--h3 graf-after--figure">CengBook</h3><p name="82de" id="82de" class="graf graf--p graf-after--h3">CengBook, uzun ismiyle “METU CENG Interactive HandBook”, yaklaşık 1 yıl önce deneyip de başarısız olduğum bir çabaydı. Linkini de bırakayım hemen aşağı.</p><div name="85d7" id="85d7" class="graf graf--mixtapeEmbed graf-after--p"><a href="https://akeles.notion.site/METU-CENG-Interactive-HandBook-ae416a31d3434c9e974f118fabf6dfde" data-href="https://akeles.notion.site/METU-CENG-Interactive-HandBook-ae416a31d3434c9e974f118fabf6dfde" class="markup--anchor markup--mixtapeEmbed-anchor" title="https://akeles.notion.site/METU-CENG-Interactive-HandBook-ae416a31d3434c9e974f118fabf6dfde"><strong class="markup--strong markup--mixtapeEmbed-strong">METU CENG Interactive HandBook</strong><br><em class="markup--em markup--mixtapeEmbed-em">Table of Contents The actual writings are in the table of contents given above. Below, we give a list indicating latest…</em>akeles.notion.site</a><a href="https://akeles.notion.site/METU-CENG-Interactive-HandBook-ae416a31d3434c9e974f118fabf6dfde" class="js-mixtapeImage mixtapeImage mixtapeImage--empty u-ignoreBlock" data-media-id="1aa520a90e8d27df4f2e12523cad821b"></a></div><p name="c936" id="c936" class="graf graf--p graf-after--mixtapeEmbed">Uzun zamandır ODTÜ Bilgisayar Mühendisliği öğrencilerine faydalı kaynakları tek bir noktada biriktirmek istiyordum, geçen yıl denediğimiz “ODTÜ Bilgisayar Mühendisliği Akran Mentörlüğü” programını içerik üreticilerini tek bir noktaya birleştirmiş olma şansı olarak görüp bir prototip, bir iskelet hazırladım. Yararlı web sitelerinden, mezun veri tabanına, teknik yazılara, tecrübe yazılarına, yararlı içerik kürasyonuna, isteyen herkesin katkıda bulunabileceği, kendi versiyonlarını oluşturabileceği, genişletebileceği bir kitap hayalim vardı.</p><h4 name="0087" id="0087" class="graf graf--h4 graf-after--p">Neden başarısız oldu?</h4><p name="ea27" id="ea27" class="graf graf--p graf-after--h4">Şahsi görüşümce başarısızlığın en büyük sebebi benim. Yeterli vakti ayırmadım, hatta bölümden bir arkadaş oturup “tetick.xyz Nasıl Kullanılır?” rehberi yazdı onu bile eklemeyi unuttum çok geç olana kadar, inisiyatifi yönlendirecek kimse olmayınca proje de kendi halinde bırakılıp öldü tabii ki.</p><p name="5502" id="5502" class="graf graf--p graf-after--p">İkincisi de içerik üretmenin gerçekten zor olması. İçerik üretmek sürecinde yaratıcılık, emek, paylaşma isteği, eleştiriye dayanmak, hatta eleştiriyi sevmek, devamlılık, vakit yönetimi, ilham… pek çok farklı faktör devreye giriyor. Benim üretemiyor olmamın sebepleri de bu faktörler zaten.</p><h4 name="47b2" id="47b2" class="graf graf--h4 graf-after--p">Neden başarılı olabilir?</h4><p name="3014" id="3014" class="graf graf--p graf-after--h4">Güzel bir fikir çünkü. Benden geçti artık, ama bölümle daha iç içe herhangi birisinin hoşuna gider de alıp devam etmek isterse yavaş yavaş büyütülen kümülatif bir kütüphaneye dönüşme potansiyeli olduğunu düşünüyorum projenin. Eğer ilginizi çekerse, yardımcı olabileceğim herhangi bir nokta olduğunu düşünürseniz, lütfen bana yazın, yardımcı olmaya çalışırım.</p><p name="c618" id="c618" class="graf graf--p graf-after--p graf--trailing">Bakalım bu seri nasıl ilerleyecek, şimdiden heyecanlandım. Sonraki yazılarda görüşmek üzere!</p></div></div></section>
</section>
<footer><p>By <a href="https://medium.com/@alpkeles99" class="p-author h-card">Alperen Keleş</a> on <a href="https://medium.com/p/bba76f51b569"><time class="dt-published" datetime="2022-12-17T09:22:10.043Z">December 17, 2022</time></a>.</p><p><a href="https://medium.com/@alpkeles99/yar%C4%B1m-kalan-projeler-1-cengbook-bba76f51b569" class="p-canonical">Canonical link</a></p><p>Exported from <a href="https://medium.com">Medium</a> on March 27, 2024.</p></footer></article></body></html>