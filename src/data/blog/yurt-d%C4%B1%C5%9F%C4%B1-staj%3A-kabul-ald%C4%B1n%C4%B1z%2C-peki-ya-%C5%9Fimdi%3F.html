<!DOCTYPE html><html><head><meta http-equiv="Content-Type" content="text/html; charset=utf-8"><title>Yurt Dışı Staj: Kabul Aldınız, Peki Ya Şimdi?</title></head><body><article class="h-entry">

<section data-field="body" class="e-content">
<section name="688b" class="section section--body section--first section--last"><div class="section-content"><div class="section-inner sectionLayout--insetColumn"><h3 name="176b" id="176b" class="graf graf--h3 graf--leading graf--title">Yurt Dışı Staj: Kabul Aldınız, Peki Ya Şimdi?</h3><p name="75ac" id="75ac" class="graf graf--p graf-after--h3">Staj başvuru süreçlerinin yavaştan bittiği ya da son zamanlarına yaklaşıldığı, asıl staja hazırlığın yapıldığı bir noktaya geldik. <strong class="markup--strong markup--p-strong">Vizeler alınacak, evler bulunacak, uçak biletleri aranacak, tatil planları yapılacak…</strong> Asıl eğlenceli, zorlu, öğretici ve en temelde insanı geliştiren kısımların vakti geldi, bu yazıda da mümkün olduğunca o konularla ilgili yardımcı olmaya çalışacağım.</p><p name="2505" id="2505" class="graf graf--p graf-after--p">Başlamadan üstüne basmam gereken bir nokta, burada bahsedeceğim internet siteleri, kaynaklar, para miktarları hep kendi tecrübelerime göre olacak, mümkün olduğunca bu bilgilere ayrıca nasıl ulaşabilirsiniz onu da anlatmaya çalışacağım.</p><p name="f8e7" id="f8e7" class="graf graf--p graf-after--p">Önümüzdeki yıl kabul alacaklar için, giriş rehberini aşağıya bırakıyorum.</p><div name="4ce7" id="4ce7" class="graf graf--mixtapeEmbed graf-after--p"><a href="https://alpkeles99.medium.com/yurt-d%C4%B1%C5%9F%C4%B1-staj-geni%C5%9Fletilmi%C5%9F-rehber-9d4b0038dd1f" data-href="https://alpkeles99.medium.com/yurt-d%C4%B1%C5%9F%C4%B1-staj-geni%C5%9Fletilmi%C5%9F-rehber-9d4b0038dd1f" class="markup--anchor markup--mixtapeEmbed-anchor" title="https://alpkeles99.medium.com/yurt-d%C4%B1%C5%9F%C4%B1-staj-geni%C5%9Fletilmi%C5%9F-rehber-9d4b0038dd1f"><strong class="markup--strong markup--mixtapeEmbed-strong">Yurt Dışı Staj: Genişletilmiş Rehber</strong><br><em class="markup--em markup--mixtapeEmbed-em">İlk yurt dışı stajıma gittiğimde, küçük çaplı bir yurt dışı staj yazısı yazmaya çabalamıştım, görece başarısız sonucumu…</em>alpkeles99.medium.com</a><a href="https://alpkeles99.medium.com/yurt-d%C4%B1%C5%9F%C4%B1-staj-geni%C5%9Fletilmi%C5%9F-rehber-9d4b0038dd1f" class="js-mixtapeImage mixtapeImage u-ignoreBlock" data-media-id="2a8c7e4bf49c3af1fc4f85f12eebc320" data-thumbnail-img-id="1*S39Pb4BS3lHYvFquEwAoag.jpeg" style="background-image: url(https://cdn-images-1.medium.com/fit/c/160/160/1*S39Pb4BS3lHYvFquEwAoag.jpeg);"></a></div><figure name="e034" id="e034" class="graf graf--figure graf-after--mixtapeEmbed"><img class="graf-image" data-image-id="1*xNbeUiWf5ta_fW8dN9EihQ.jpeg" data-width="512" data-height="306" data-is-featured="true" src="https://cdn-images-1.medium.com/max/800/1*xNbeUiWf5ta_fW8dN9EihQ.jpeg"></figure><h3 name="a79c" id="a79c" class="graf graf--h3 graf-after--figure">Gidiş Süreci</h3><p name="770b" id="770b" class="graf graf--p graf-after--h3">Her şeyden önce, eğer vizesiz gidebilecek kadar şanslı değilseniz, acilen vize başvurusu yapmanız gerek. Pandemi önlemleri de hesabın içine katıldığında sürecin ne kadar süreceğinin bir garantisi yok, dolayısıyla <strong class="markup--strong markup--p-strong">bulabildiğiniz ilk anda vize başvurunuzu yapın, geçe bırakmayın.</strong></p><p name="ad3e" id="ad3e" class="graf graf--p graf-after--p">Uçak biletinizi alırken indikten sonraki süreci dikkatle planlamanız gerek. <strong class="markup--strong markup--p-strong">Toplu taşıma rotaları, saatleri, kalacağınız yere giriş saatiniz</strong> gibi pek çok farklı etken aynı anda bu planlamada rol oynuyor olacak, yanlış bir planlamanın sonucunda indiğiniz saniye paniklemeniz staj için iyi bir başlangıç olmayacaktır.</p><p name="db42" id="db42" class="graf graf--p graf-after--p">Yine Pandemi sebebiyle alınan ekstra önlemleri de şimdiden araştırıp, planlamalarınızı ona göre yapmak 2021 yazında staja gidecek herkes için çok önemli, her ülkenin regülasyonu birbirinden çok farklı, <strong class="markup--strong markup--p-strong">gitmeden önce o regülasyonlarla ilgili bilgi eksiğiniz olmamalı.</strong></p><p name="6cb4" id="6cb4" class="graf graf--p graf-after--p">Gidiş süreciyle ilgili en kritik etmenlerden birisi ise barınma. Çok yüksek ihtimalle bütçenizin ciddi bir kısmını barınmaya harcayacaksınız, araştırmaya <strong class="markup--strong markup--p-strong">ne kadar erken başlarsanız o kadar uygun fiyatlı bir yer bulabilirsiniz</strong>, ben şahsen hem geç başlamış hem de “hallederiz” mantığıyla ilerlemiştim, Almanya’daki ilk haftamı Airbnb’lerde sürünerek geçirmek zorunda kaldım, vermem gerekenin çok üstünde ücretler verdim.</p><p name="7d8b" id="7d8b" class="graf graf--p graf-after--p">Benim gibi evsiz kalmamak için, çeşitli imkanlarınız var. İlk ve en önemlisi kesinlikle şirkete/okula bunu önden sorun. Okulların 2–5 kişilik paylaşımlı öğrenci apartmanları olabiliyor, genelde de ciddi manada ucuz oluyorlar. Yaz süresince odasını veyahut evini kiralayan pek çok kişi var, bu kişiler evlerini internette kiralığa çıkarıyorlar. “&lt;City Name&gt; Flat Rent” gibi bir aramayla kendi şehriniz için pek çok kiralama sitesine ulaşabilirsiniz. Eğer mümkünse erkenden mailleşmeye, aramaya, mesaj atmaya çalışın; ayarlama ve anlaşma süreci hiçbir zaman kısa sürmüyor. <strong class="markup--strong markup--p-strong">Kesinlikle ev işini geri planda bırakmayın, barınma gidiş esnasındaki problemlerin en tepesinde yerini almış durumda, kalan her probleminizi kolayca çözebilirsiniz.</strong></p><p name="151d" id="151d" class="graf graf--p graf-after--p">Bahsettiğim kiralama sitelerinin pek çoğu orijinal dilde olacak, Google Chrome’un otomatik sayfa çevirme özelliği zamanında benim için çok faydalıydı, tavsiye ederim.</p><p name="37e2" id="37e2" class="graf graf--p graf-after--p">Bunlara ilaveten, Facebook’taki “&lt;City Name&gt; Erasmus”, “&lt;City Name&gt; 2021–2022 Erasmus”, “&lt;City Name&gt; Exchange” gibi grupları ve sayfaları inceleyebilirsiniz. Gideceğiniz şehrin ESN(Erasmus Student Network)’ü ile önden konuşmanız halinde onlar size yardımcı olabilir, eğer bir okula gidecekseniz okulun Erasmus ofisi de sizi doğru yönde yönlendirebilir.</p><p name="af4b" id="af4b" class="graf graf--p graf-after--p">Eğer hiçbir şekilde bir çözüm bulamıyor iseniz, korkmayın. Mümkün olduğunca erken bir tarihte, gideceğiniz yerde 1–1.5 haftalık Airbnb ya da CouchSurf ayarlayıp, <strong class="markup--strong markup--p-strong">gittiğiniz zaman çok daha rahat şekilde kendinize ev arayışına girebilirsiniz.</strong></p><p name="a7ac" id="a7ac" class="graf graf--p graf-after--p"><strong class="markup--strong markup--p-strong">Son bir nokta, ev bulduktan sonra, bütçe planlaması yaparken depozitoyu da işin içine koymayı sakın unutmayın(unutandan tavsiyeler).</strong></p><figure name="b5c0" id="b5c0" class="graf graf--figure graf-after--p"><img class="graf-image" data-image-id="1*rQ6R8omoU-_cPsQ1DGK6tQ.jpeg" data-width="1400" data-height="687" src="https://cdn-images-1.medium.com/max/800/1*rQ6R8omoU-_cPsQ1DGK6tQ.jpeg"></figure><h3 name="7462" id="7462" class="graf graf--h3 graf-after--figure">Gittikten Sonrası</h3><p name="e2cf" id="e2cf" class="graf graf--p graf-after--h3">Gittikten sonra ayarlamanız gereken ilk şey ulaşım. Genelde her şehrin/eyaletin kendine ait bir ulaşım kartı var, stajyer olarak pek çok yerde öğrenci kartı alabiliyorsunuz.<strong class="markup--strong markup--p-strong"> Bu öğrenci kartı pek çok toplu taşımada(Tren, Metro, Otobüs…) sınırsız kullanım hakkı veriyor</strong>, normal bilete göre çok daha uygun oluyor. Ulaşım kartınızı ne kadar erken alırsanız, o kadar hızlı şehri rahatça gezmeye, <strong class="markup--strong markup--p-strong">stajınızın gerçekten tadını çıkarmaya başlayabilirsiniz.</strong></p><p name="d87d" id="d87d" class="graf graf--p graf-after--p">Almanya’da benim aldığım kart NRW(North Rhine-Westphalia) eyaletinin nerdeyse tamamını gezmeme imkan veriyordu, iş çıkışlarında ve hafta sonlarında kahve içmek ya da yemek yemek için şehir değiştirdiğim çok oldu, tüm bir yaz <strong class="markup--strong markup--p-strong">aynı yerde iki kez kahve içtiğim neredeyse olmadı, size de aynısını tavsiye ederim.</strong></p><p name="2833" id="2833" class="graf graf--p graf-after--p">Ulaşım ve barınmayı ayarladığınız takdirde, geriye şehre ve staja alışmak, daha da önemlisi plan yapmak kalıyor. <strong class="markup--strong markup--p-strong">Benim şahsi tavsiyem, gezebildiğiniz kadar gezin, eğlenin.</strong> Flixbus, Blablabus gibi otobüs şirketleriyle erken aldığınız takdirde 4–5€ gibi fiyatlarla yüzlerce kilometre gidebilir, RyanAir’la 10–15€ civarında ücretlerle Avrupa’nın bir ucundan diğer ucuna uçabilirsiniz.</p><p name="76ed" id="76ed" class="graf graf--p graf-after--p">Diğer değişim(Exchange, Erasmus…) öğrencileriyle tanışın, onların tecrübeleri hem sizi eğlendirecek, hem de yaşamayı hatalardan değil insanlardan öğrenmenizi sağlayacaktır. Oryantasyon etkinlikleri, ESN’in düzenlediği faaliyetler gibi etkinlikleri de kesinlikle kaçırmayın.</p><p name="b2ff" id="b2ff" class="graf graf--p graf-after--p">Yurt Dışı Stajı, maalesef ki eğer şanslı değilseniz yalnız geçebilir, bu tecrübe de kendi başına çok değerlidir ancak orada edineceğiniz arkadaşlıklar, tanışıklıklar sizin tecrübenizi çok daha değerli, çok daha unutulmaz kılacaktır, sosyalleşmeye, tanışmaya, insanlarla kaynaşmaya çalışın, yurt odanızda Netflix izlediğiniz izole bir yaz geçirmeyin, hikayelerle dönün.</p><p name="fdbb" id="fdbb" class="graf graf--p graf-after--p"><strong class="markup--strong markup--p-strong">Yazıyı bitirmeden önceki son tavsiyem de, ucuz yaşayın, zengin gezin. Enerjinizi ve bütçenizi mümkün olduğunca gezmeye, eğlenmeye harcayın. Umarım sizlere yardımcı olabilmişimdir, umarım benim sayemde az da olsa daha kolay yaparsınız bir şeyleri.</strong></p><p name="686c" id="686c" class="graf graf--p graf-after--p">Eğer herhangi bir sorunuz olursa, daha da önemlisi güzel haberleri paylaşmak isterseniz, istediğiniz zaman bana<strong class="markup--strong markup--p-strong"> alpkeles99@gmail.com</strong> üzerinden ulaşabilirsiniz. <strong class="markup--strong markup--p-strong">Aşağıya gezdiğim bazı yerlerin fotoğraflarını bırakıyorum, belki sizlere de gezmek için motivasyon olur.</strong></p></div><div class="section-inner sectionLayout--outsetRow" data-paragraph-count="3"><figure name="0731" id="0731" class="graf graf--figure graf--layoutOutsetRow is-partialWidth graf-after--p" style="width: 34.766%;"><img class="graf-image" data-image-id="1*3JdWvoMsmNX-5Q7LFw3C-A.jpeg" data-width="870" data-height="505" src="https://cdn-images-1.medium.com/max/600/1*3JdWvoMsmNX-5Q7LFw3C-A.jpeg"></figure><figure name="759a" id="759a" class="graf graf--figure graf--layoutOutsetRowContinue is-partialWidth graf-after--figure" style="width: 30.387%;"><img class="graf-image" data-image-id="1*LPMCHnjdI9M5orv6Tv2Xug.jpeg" data-width="512" data-height="340" src="https://cdn-images-1.medium.com/max/400/1*LPMCHnjdI9M5orv6Tv2Xug.jpeg"></figure><figure name="29f0" id="29f0" class="graf graf--figure graf--layoutOutsetRowContinue is-partialWidth graf-after--figure" style="width: 34.847%;"><img class="graf-image" data-image-id="1*czOX3p8i-qMlEoh-5uoLpg.jpeg" data-width="1024" data-height="593" src="https://cdn-images-1.medium.com/max/600/1*czOX3p8i-qMlEoh-5uoLpg.jpeg"></figure></div><div class="section-inner sectionLayout--outsetRow" data-paragraph-count="2"><figure name="284e" id="284e" class="graf graf--figure graf--layoutOutsetRow is-partialWidth graf-after--figure" style="width: 47.053%;"><img class="graf-image" data-image-id="1*M9QBrmfeDC9S_XMwZkVDVA.jpeg" data-width="4032" data-height="3024" src="https://cdn-images-1.medium.com/max/600/1*M9QBrmfeDC9S_XMwZkVDVA.jpeg"></figure><figure name="28dc" id="28dc" class="graf graf--figure graf--layoutOutsetRowContinue is-partialWidth graf-after--figure graf--trailing" style="width: 52.947%;"><img class="graf-image" data-image-id="1*kyBhPXgWhjrlNzqJISwpig.jpeg" data-width="3456" data-height="2304" src="https://cdn-images-1.medium.com/max/800/1*kyBhPXgWhjrlNzqJISwpig.jpeg"></figure></div></div></section>
</section>
<footer><p>By <a href="https://medium.com/@alpkeles99" class="p-author h-card">Alperen Keleş</a> on <a href="https://medium.com/p/796c5d63cbe3"><time class="dt-published" datetime="2021-03-14T15:06:13.031Z">March 14, 2021</time></a>.</p><p><a href="https://medium.com/@alpkeles99/yurt-d%C4%B1%C5%9F%C4%B1-staj-kabul-ald%C4%B1n%C4%B1z-peki-ya-%C5%9Fimdi-796c5d63cbe3" class="p-canonical">Canonical link</a></p><p>Exported from <a href="https://medium.com">Medium</a> on March 27, 2024.</p></footer></article></body></html>